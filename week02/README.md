# Упражнение 2

## Зад. 1
Да се напише програма, която:
а) Прочита от стандартния вход цяло положително число и определя дали то е просто или не е. Да се изведе на екрана “true” (без кавичките), ако е просто и “false” в противен случай. (нямате право да отпечатвате директно символните низове “true” и “false” на екрана ( т.е. е забранено cout << “true” << endl; ) или да ги запазвате в променлива и да отпечатвате нея на екрана).

б) Прочита от стандартния вход номер на кредитна карта. Номерът на кредитната карта може да бъде с дължина 12 или 14 цифри. За 12 цифрен номер на кредитна карта извежда на екрана *********123 като 123 са последните 3 цифри от номера на картата. Докато за 14 цифрен номер извежда **********1234 като 1234 са последните 4 цифри от номера на картата.

###Пример:

```
    12131214121512 -> **********1512
```

```
    123131230541 -> *********541
```

в) Прочита от стандартния вход две реални положителни числа - дължините на страните на правоъгълник и извежда на стандартния изход лицето на правоъгълника с точност 7 в основен, експоненциален и фиксиран формат.

##Зад. 2
Да се напише програма, която въвежда 6 студента от стандартния вход и записва в текстови файл имената им, факултетните им номера и успеха им за последната учебна година в тази последователност. Информацията за всеки студент да бъде записана на отделен ред във файла. След това, да се въведе информация от стандартния вход за студент, която да бъде записана по средата на файла (т.е. съответният запис да бъде трети поред във файла, като презаписва информацията върху третия вече записан студент), информация за студент, която да бъде записана в началото на файла (отново презаписва информацията на мястото на първия студент) и информация за студент, която да бъде записана в края на файла.

##Зад. 3
Да се напише програма, която въвежда 6 студента от стандартния вход и записва в текстови файл имената им, факултетните им номера и успеха им за последната учебна година в тази последователност. Информацията за всеки студент да бъде записана на отделен ред във файла. След това, да се въведе информация от стандартния вход за студент, която да бъде записана по средата на файла (т.е. съответният запис да бъде четвърти поред във файла), информация за студент, която да бъде записана в началото на файла и информация за студент, която да бъде записана в края на файла.

