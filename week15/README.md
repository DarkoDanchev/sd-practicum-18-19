## Зад. 1
Най-накрая дойде момента за нанасяне на оценките по ДАА. Ели и колегите ѝ стоят в очакване да дойде и техния ред за това. Като при повечето изпити, след излизането на всеки от студентите, той веднага бива наобиколен от няколко свои колеги да бъде обстойно разпитан какво са го питали и колко са му писали. По досегашните оценки студентите, които все още не са минали, могат да определят каква е средната оценка.

Елеонора е забелязала, че медианата на досегашните оценки е далеч по-добра метрика колко "гаден" е даден изпит, отколкото средно аритметично. Медиана на N числа е числото, което получаваме като сортираме N-те числа и:
Вземем това по средата, ако N е нечетно
Вземем средното аритметично на двете числа по средата, ако N е четно

Ели няма никакъв проблем да намира медианата наум, независимо колко много студенти има на изпита. Вие, за съжаление, нямате нейните възможности и затова решавате да си напишете програма, която прави това. По даден брой N на студентите, които минават преди вас, вие искате да намерите медианата на досега миналите след излизането на всеки от тях (тоест първо медианата на първия, после медианата на първия и втория, после медианата на първия, втория и третия и т.н.).

### Вход
Стандартният вход съдържа два реда, като на първия от тях е зададен броят на студентите N. На втория ред ще има N цели числа A1, A2, …, AN, разделени с по един интервал – оценките на всеки от студентите. Университетът, в който учи тя (СУортс), е малко странен и оценките са между 1 и 1,000,000,000, включително.

### Изход
На единствен ред на стандартния изход изведете N числа, разделени с по един интервал – i-тото от които е медианата на първите i числа. Изведете числата с точно една цифра след десетичната точка.

### Ограничения
1 ≤ N ≤ 200,000  
1 ≤ Ai ≤ 1,000,000,000

### Примери:

#### 1)
#### Вход
5  
42 13 11 17 666

#### Изход
42.0 27.5 13.0 15.0 17.0

#### 2)
#### Вход
7  
1 2 3 4 5 6 7

#### Изход
1.0 1.5 2.0 2.5 3.0 3.5 4.0

Линк към системата, в която можете да пратите решение: https://action.informatika.bg/problems/124

## Зад. 2
Имате n на брой числа. Напишете програма, която намира и отпечатва на стандартния изход медианата на числата.

1 <= n <= 32 000 000

Ограничение по памет: 16 MB

## Зад. 3
Дадена ви е редица от n числа. За всяко число намерете и отпечатайте на стандартния изход произведението на трите най-големи числа, които се намират в интервала от първото число в редицата до самото число включително. Ако няма три числа в интервала, то отпечатайте -1 за съответното число.

### Примери:

#### 1)
#### Вход
5  
1 2 3 4 5

#### Изход
-1  
-1  
6  
24  
60
