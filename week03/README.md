## Упражнение 3

## Зад. 1
Даден е текстов файл с име input.txt, в който всеки ред e в следния вид:
k: n1 n2 n3 ... nk;
Да се напише функция, която прочита всички редове от файла input.txt и за всеки ред записва в двоичен файл с име output.bin съответен запис, който съдържа сумата и произведението на числата в реда. Да се изведе съдържанието на файла output.bin на стандартния изход. (трябва да прочетете двоичния файл output.bin и да отпечатате неговото съдържание, а не докато създавате файла да отпечатвате това, което записвате в него)

Забележка:
Всички числа във файла input.txt са цели.

## Зад. 2
Да се напише програма, която въвежда студенти от стандартния вход в следния формат: име, ФН, оценка (всяко на отделен ред) до край на входните данни. Въведените данни записваме в двоичен файл с име „students.bin”.

## Зад. 3
Да се напише програма, която използвайки двоичния файл “students.bin” с вече записаната информация от предната задача, прочита неговото съдържание и го извежда на стандартния изход.

## Зад. 4
Направете масив с 10 елемента от тип int. Запишете този масив в двоичен файл на име
„arr_file.bin”.

## Зад. 5
Ползвайки двоичния файл от Зад. 4 („arr_file.bin”) и знаейки, че в него има масив с 10
елемента, да се прочетат и изведат на стандартния изход:
а) 7-тият елемент
б) 2-рият елемент
в) целият масив
в тази последователност.


## Зад. 6
Напишете програма, която прочита от стандартния вход информация за n на брой (n е естествено число) клиента на банка. За всеки клиент се въвежда информация за поредния му номер, собственото и фамилното му име, както и баланса  по сметката му.
Създайте двоичен файл clients.bin, който да съдържа въведените записи за клиенти. Всеки запис да бъде със следната структура: пореден номер на клиента, първо име, фамилно име, баланс по сметкатата.
Създайте следните функции:
а) void appendClient(const Client &client) - функция, която да добавя нов клиент към двоичния файл clients.bin. Информацията за новия клиент се получава като аргумент на функцията.
б) Client findClientByAccountId(int accountId) - функция, която да намира и връща като резултат клиент с пореден номер accountId.
в) void changeClientBalance(int accountId, double newBalance) -  функция, която да променя баланса по сметката на клиента с пореден номер accountId. Балансът по сметката му да бъде променен на newBalance.
г) void replaceClientByRowNumber(const Client &client, int rowNumber) - функция, която да променя клиента на ред с номер rowNumber. Информацията за новия клиент на банката се подава като първи аргумент на функцията - client.

## Зад. 7
Да се дефинира структура Student с член данни име (до 20 символа) и възраст. Да се напише функция, която:
    • Приема данни за студенти от клавиатурата и ги записва в двоичен файл, след което извежда съдържанието на файла.
    • Приема името на студент от стандартния вход и извежда данните му, ако студентът е записан в двоичен файл, в противен случай извежда грешка.
    • Чете низ и число от стандартния вход и ако студент със същото име съществува като запис в двоичен файл, му променя възрастта на въведеното число.
    • Сортира данните в двоичния файл по име.


